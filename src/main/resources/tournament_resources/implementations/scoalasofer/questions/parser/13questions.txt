1. Care sunt organele mobile ale mecanismului motor?
A. blocul motor, cilindrii, chiulasa şi carterul;
B. pistonul, segmenţii, bolţul, biela, arborele cotit şi volantul;
C. roţile directoare şi cele tractoare.

2. Care sunt organele fixe ale mecanismului motor ?
A. blocul motor , cilindrii , chiulasa şi carterul;
B. pistonul , sgmenţii , bolţul , biela , arborele cotit şi volantul;
C. roţile directoare şi cele tractoare .

3. Prezenţa calaminei pe suprafaţa bujiilor şi fumul albăstrui al eşapamentului indică
A. mecanismul motor (grup piston-cilindru) este uzat;
B. rularea frecventă cu o viteză inferioară limitei legale;
C. folosirea unor bujii necorespunzătoare.

4. Ce rol are ambreiajul ?
A. asigură viteze diferite ale roţilor motoare la parcurgerea curbelor;
B. comandă mărirea turaţiei motorului, în funcţie de sarcina transportată;
C. realizează cuplarea progresivă şi decuplarea motorului de restul transmisiei.

5. Ce deprindere greşită a conducătorului auto determină frecvent defectarea
ambreiajului?
A. coborârea pantelor cu motorul oprit sau aducerea schimbătorului de viteze în punctul mort;
B. rularea cu jocuri mari la pedala de ambreiaj sau la mecanismul de direcţie;
C. aşteptarea la semafor având pedala de ambreiaj apăsată.

6. Ce rol are cutia de viteze?
A. asigură transmiterea puterii la roţi;
B. permite mersul înapoi, fără a inversa sensul de rotaţie a motorului;
C. permite staţionarea cu motorul în funcţiune.

7. Ce factor influenţează cel mai mult durata de serviciu a pneurilor?
A. presiunea;
B. temperatura mediului ambiant;
C. starea tehnică a frânei.
8. Uzura prematură a pneurilor din faţă se datorează, în primul rând
A. dereglării geometriei direcţiei;
B. circulaţiei frecvente cu viteză redusă;
C. fenomenul este specific autovehiculelor care au tracţiunea pe puntea din spate.

9. Când măsuraţi presiunea din pneuri?
A. înaintea plecării în cursă, când pneurile sunt reci;
B. după parcurgerea a cel puţin 400-500 km, când pneurile sunt calde;
C. doar atunci când observăm că autovehiculul este înclinat într-o parte.

10. Uzura pneurilor creşte foarte mult
A. la demarări şi frânări intense, consecinţe ale unui stil agresiv de conducere;
B. atunci când se conduce preventiv-defensiv;
C. la circulaţia pe timp nefavorabil.

11. Când este indicat să verificaţi presiunea din anvelope?
A. întotdeauna la 300 km;
B. de regulă, înainte de a porni la drum;
C. numai pe timp de iarnă, când anvelopele sunt reci.

12. Cuvântul TUBBELESS, imprimat pe o anvelopă, semnifică ?
A. anvelopa poate funcţiona fără cameră de aer;
B. secţiunea pneului are formă tubulară;
C. anvelopa este destinată circulaţiei pe timp nefavorabil .

13. Încălzirea excesivă a pneurilor se poate datora ?
A. deplasării cu viteză excesivă, timp îndelungat;
B. presiunii insuficiente;
C. supraîncărcării autovehiculului .
14. Fumul de culoare neagră emis de eşapament indică
A. defectarea supapelor de evacuare;
B. un consum exagerat de combustibil;
C. un consum exagerat de ulei.

15. Care sunt factorii care fac ca motorul Diesel al unui autoturism să emită fum
excesiv?
A. lipsa combustibilului;
B. buşonul rezervorului închis la maximum;
C. defecţiuni la instalaţia de injecţie.
16. Criteriul de alegere a benzinei pentru motoarele cu aprindere prin scânteie îl
constituie
A. culoarea şi consistenţa;
B. cifra octanică (CO);
C. cifra catanică (CC).

17. Ce reprezintă simbolurile EURO I, EURO II, EURO III şi EURO IV?
A. caracteristicile tehnice de provenienţă a unor vehicule din Uniunea Europeană;
B. standardele de poluare din Uniunea Europeană;
C. încadrarea autovehiculelor în diferite norme de consum.

18. În care dintre situaţii consumul de carburant al unui motor creşte?
A. atunci când motorul nu atinge temperatura de funcţionare;
B. atunci când fumul de eşapament este de culoare neagră;
C. atunci când motorul funcţionează cu întreruperi.

19. Temperatura lichidului de răcire care asigură performanţa maximă şi uzura minimă a
motorului este cuprinsă în intervalul
A. 100-120 grade C;
B. 60-70 grade C;
C. 90-95 grade C.

20. Termostatul aparţine instalaţiei de
A. răcire;
B. ungere;
C. alimentare.

21. Cea mai frecventă defecţiune a instalaţiei de răcire a motorului este
A. slăbirea sau ruperea curelei de antrenare a ventilatorului şi a pompei de apă;
B. înfundarea prizei de aer care alimentează ventilatorul;
C. patinarea ambreiajului.

22. Ce măsuri de precauţie trebuie să luaţi la utilizarea soluţiei antigel?
A. nicio măsură, întrucât lichidul respectiv nu este nociv;
B. se va evita contactul cu aceasta, deoarece este toxică;
C. nu se va combina cu apa, deoarece degajă multă căldură.

23. La folosirea pe termen lung a soluţiilor antigel, trebuie aplicate următoarele reguli
A. se va urmări întotdeauna nivelul optim al lichidului din vasul de expansiune;
B. după cel mult 3 ani soluţia antigel va fi complet înlocuită, chiar dacă densitatea acesteia
corespunde cerinţelor;
C. se va urmări culoarea lichidului din vasul de expansiune.
24. Circulaţia frecventă cu termostatul defect şi, implicit, cu o temperatură a lichidului
de răcire sub 60 grade Celsius conduce la
A. creşterea consumului de combustibil;
B. imposibilitatea încălzirii habitaclului;
C. blocarea pompei de apă.

25. Care este rolul uleiului pentru motor?
A. asigură demontarea mai uşoară a pieselor motorului;
B. reduce uzura motorului, prin crearea unui film rezistent de lubrifiant între suprafeţele
pieselor aflate în mişcare;
C. protejează motorul faţă de pătrunderea amestecului carburant în baia de ulei.

26. Care dintre variantele de mai jos reprezintă calităţi ale unui ulei de motor?
A. culoarea;
B. vâscozitatea;
C. punctul de congelare.

27. Pentru întreţinerea sistemului de ungere, trebuie să efectuaţi
A. verificarea şi completarea nivelului uleiului din baie;
B. înlocuirea uleiului după expirarea termenului de utilizare;
C. desfundarea orificiilor de aerisire ale radiatorului.

28. Cauzele ce pot determina creşterea nivelului de ulei în baia de ungere sunt
A. circulaţia frecventă pe drumuri neasfaltate;
B. pătrunderea apei sau a combustibilului în baia de ulei;
C. defectarea pompei de ulei.

29. Schimbarea uleiului şi a elementului filtrant se face
A. conform periodicităţii stabilite de constructor;
B. din 5 în 5 ani;
C. din 3 în 3 ani.

30. Fumul de culoare albastră emis de eşapament indică
A. un consum exagerat de ulei;
B. înfundarea parţială a tobei de eşapament;
C. folosirea unor benzine colorate.

31. Ce vă indică, de regulă, faptul că bateria de acumulatori este descărcată?
A. la aprinderea farurilor, intensitatea luminoasă a acestora scade progresiv;
B. acţionând claxonul, acesta emite un sunet slab, întrerupt;
C. demontând bateria, constatăm că aceasta este mai uşoară decât de obicei.
32. Aprinderea luminii „martor“ de la bord, care semnalizează funcţionarea
generatorului de curent, poate indica
A. griparea rotorului pompei de apă;
B. ruperea curelei de antrenare a pompei de apă, a ventilatorului şi a alternatorului;
C. scurgeri de electrolit din acumulatori.

33. Dacă efortul depus pentru acţionarea volanului este mai mare decât în mod obişnuit,
trebuie să verificăm, în primul rând
A. starea de prindere a volanului pe axul său;
B. presiunea în pneurile punţii din spate;
C. presiunea în pneurile punţii din faţă.

34. Intenţionaţi să remorcaţi un autoturism cu servodirecţie rămas în pană de motor. Ce
trebuie să aveţi în vedere?
A. blocaţi direcţia;
B. manevrarea volanului solicită un efort fizic mai mare, de aceea veţi efectua tractarea cu
deosebită atenţie;
C. nu aveţi voie să-l remorcaţi în această situaţie.
35. La apariţia defecţiunilor tehnice ale mecanismului de direcţie se procedează astfel
A. se apelează la cunoştinţe care au mai întâlnit astfel de situaţii;
B. se continuă deplasarea, întrucât defecţiunea se datorează stării drumului public;
C. se apelează numai la atelierele specializate, care au personal calificat.

36. Care sunt criteriile de apreciere a eficacităţii frânelor?
A. spaţiul de frânare;
B. forma pedalei;
C. mărimea urmei de frânare imprimată pe carosabil.

37. Utilizarea frânei de serviciu este semnalizată cu
A. luminile de culoare portocalie;
B. luminile de avarie din faţă şi din spate;
C. luminile roşii din spate.

38. Neeliberarea completă a frânei de staţionare determină
A. zgomote în zona manetei frânei de mână;
B. un consum suplimentar de carburant;
C. încălzirea excesivă a butucilor roţilor din spate.

39. Cursa liberă a pedalei de frână, mai mică decât cea obişnuită, indică
A. blocarea pedalei de frână;
B. un joc insuficient între saboţi şi tamburi;
C. pierderi de lichid pe la garnituri.
40. Ce se întâmplă atunci când, pe roţile unei osii, eficienţa frânării este mult diferită?
A. se reduce viteza de deplasare;
B. vehiculul îşi menţine ţinuta de drum, în ciuda acestui fapt;
C. vehiculul poate derapa lateral.

41. Conducătorii de autovehicule au următoarele obligaţii, înainte de a pleca la drum
A. să verifice sistemul de lumini şi semnalizare;
B. să verifice instalaţia de climatizare;
C. să menţină permanent curat parbrizul.

42. Ce culoare pot avea lămpile cu lumină intermitentă din spatele autovehiculului?
A. roşie sau albă;
B. roşie sau galbenă;
C. galbenă sau albă.

43. De ce trebuie reparat necondiţionat un eşapament defect?
A. pentru că produce un zgomot prea mare;
B. nu este o urgenţă;
C. pentru că destabilizează autovehiculul.

44. Sunteţi obligat să aveţi în autovehicul trusa medicală de prim ajutor, două triunghiuri
reflectorizante şi stingătorul de incendii omologat?
A. numai trusa medicală de prim ajutor;
B. numai trusa medicală de prim ajutor şi două triunghiuri reflectorizante;
C. toate dotările enumerate trebuie să se afle în autovehicul.

45. Este permisă deţinerea, montarea sau folosirea la autovehicule a sistemelor care
perturbă buna funcţionare a dispozitivelor de supraveghere a traficului?
A. da;
B. nu;
C. acest aspect nu este stabilit legal.
46. Cum constataţi, în timpul mersului, fără a vă pune în pericol, dacă pe şosea este
polei?
A. frânaţi puternic;
B. circulaţi cu viteză redusă şi frânaţi cu atenţie, ca să verificaţi cum reacţionează
autovehiculul dvs.;
C. circulaţi pe axul central al drumului.
47. Perna de aer (AIRBAG-ul) asigură
A. amortizarea rapidă a trepidaţiilor datorate denivelărilor existente pe drumul public;
B. protecţia suplimentară a persoanelor în cazul unui impact puternic al autovehiculului;
C. posibilitatea conducerii relaxate, cu capul sprijinit de aceasta.
48. Precizaţi dacă presiunea din pneuri are efect asupra consumului de carburant
A. da;
B. nu;
C. numai în cazul vehiculelor de mare tonaj.

49. Principala cauză a exploziei pneului în timpul mersului este
A. umflarea insuficientă;
B. umflarea exagerată;
C. uzura moderată.