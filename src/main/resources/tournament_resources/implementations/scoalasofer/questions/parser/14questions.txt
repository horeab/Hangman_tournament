1. Ce se înţelege prin conducere ecologică a unui autovehicul?
A. obligaţia de a folosi în permanenţă carburant biodegradabil;
B. deplasări urbane cu bicicleta, pe jos sau cu alte mijloace care nu poluează atmosfera;
C. un ansamblu de măsuri comportamentale, de control sau de verificare a vehiculului, prin
care se realizează o importantă economie de energie şi protecţia mediului.

2. Conduita ecologică în conducerea unui autovehicul înseamnă
A. să nu poluaţi fonic mediul înconjurător, folosind sistemul de sonorizare la putere maximă;
B. să întreţineţi în permanenţă autovehiculul curat, prin spălare şi degresare zilnică;
C. să fiţi calm şi să anticipaţi situaţiile astfel încât să evitaţi accelerarea şi frânarea bruscă.

3. Ce cauze determină poluarea mediului ambiant de către autovehicule?
A. rularea cu viteză redusă, fără motiv;
B. arderea incompletă şi defectuoasă a combustibilului;
C. defectarea filtrului de benzină sau motorină.
4. Cum trebuie să conduceţi, astfel încât să reduceţi poluarea?
A. porniţi motorul acţionând pedala de acceleraţie la un sfert din cursă şi aşteptaţi ca acesta să
se încălzească, pentru a reduce ulterior consumul de carburant;
B. porniţi motorul fără să acţionaţi pedala de acceleraţie şi demaraţi imediat;
C. apăsaţi până la capăt pedala de acceleraţie, porniţi motorul şi demaraţi cu o viteză cât mai
mare.
5. Comportamentul ecologic în conducerea unui autovehiculul presupune
A. planificarea traseului pentru a economisi timp şi combustibil;
B. evitarea zonelor cu circulaţie densă, cu lucrări pe carosabil sau cu teren accidentat;
C. viteză şi acceleraţie mai mari, pentru a scurta timpul de deplasare.
6. În sensul conducerii ecologice a unui autovehicul, se recomandă
A. să evitaţi transportul obiectelor inutile în portbagaj sau în habitaclu;
B. să nu aveţi montat în permanenţă pe autovehicul portbagajul suplimentar;
C. să utilizaţi spoilere şi faruri suplimentare.

7. Utilizarea sistemului de climatizare are ca efect
A. creşterea consumului de combustibil;
B. reducerea consumului de combustibil;
C. scăderea puternică a gradului de confort.

8. Pentru a conduce ecologic un autovehicul, se recomandă
A. folosirea motorului la relanti, în cazul în care staţionaţi mai mult timp în acelaşi loc;
B. menţinerea unei viteze constante, de preferinţă medie;
C. oprirea motorului în timp ce coborâţi o pantă, pentru a economisi carburant.

9. Cum se recomandă să procedaţi pentru a conduce ecologic un autovehicul?
A. să utilizaţi frâna de motor pentru a încetini;
B. să scoateţi autovehiculul din viteză în timpul frânării;
C. să folosiţi frâna de mână concomitent cu frâna de serviciu, pentru a obţine o frânare rapidă
şi eficientă.

10. Pentru a conduce ecologic un autovehiculul, este necesar
A. să verificaţi o dată pe lună, la rece, presiunea din pneuri;
B. să schimbaţi între ele pneurile, la aproximativ 10 000 km;
C. să înlocuiţi pneurile la fiecare 1000 km.

11. Când se recomandă să opriţi motorul pentru a reduce consumul de combustibil?
A. în cazul unei opriri lungi la o trecere la nivel cu calea ferată;
B. la culoarea roşie a unui semafor care, de regulă, durează foarte mult;
C. la semnalul poliţistului rutier făcut în acest sens.

12. Utilizarea pe autostradă a limitatorului de viteză pentru autovehiculele dotate cu
acest sistem are ca efect
A. creşterea consumului de combustibil;
B. reducerea consumului de combustibil;
C. acest sistem nu are efecte asupra consumului de combustibil.
13. Pentru a conduce ecologic un autovehicul, se recomandă
A. utilizarea climatizării numai în cazul traseelor scurte;
B. utilizarea climatizării numai pe timp de noapte;
C. utilizarea climatizării numai în situaţiile absolut necesare.