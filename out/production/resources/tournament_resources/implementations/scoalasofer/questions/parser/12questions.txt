1. Ce se înţelege prin conduită preventivă?
A. un concept valabil pentru conducătorii auto începători;
B. comportamentul rutier care asigură prevenirea accidentelor, prin anticiparea şi evitarea
acţiunilor incorecte ale partenerilor de drum, precum şi adaptarea vitezei de deplasare la
condiţiile meteo-rutiere specifice;
C. calitatea unor conducători auto de a circula prudent, cu viteză redusă, pentru a nu crea
neplăceri în trafic celorlalţi utilizatori ai drumului public.
2. Care dintre următorii factori reprezintă baza conduitei preventive?
A. cunoaşterea normelor de circulaţie şi a regulilor de conducere a autovehiculului;
B. capacitatea de a fi politicos şi disciplinat în traficul rutier;
C. încadrarea în baremele legale privind sănătatea.
3. Ce înţelegeţi prin conduită preventivă în condiţii atmosferice nefavorabile?
A. rulaţi cu o viteză mai mică decât viteza maximă legală, admisă pe tronsonul de drum
respectiv;
B. conduceţi cu atenţie sporită şi cu o viteză care să vă permită oprirea în siguranţă şi evitarea
oricărui pericol;
C. folosiţi atât luminile de drum cât şi cele de avarie, pentru a fi mai uşor de observat.
4. Conduita preventivă asigură
A. menţinerea stării tehnice a autovehiculului;
B. siguranţa şi fluenţa deplasării pe drumurile publice;
C. prelungirea duratei de exploatare a motorului.
5. Factorii principali care ajută un conducător auto să piloteze preventiv sunt
A. atitudinea pozitivă în trafic, calmul, cunoştinţele dobândite şi politeţea;
B. iscusinţa şi priceperea de a-şi impune calităţile fizice dobândite;
C. mijloacele de semnalizare rutieră şi agenţii de poliţie rutieră.

6. Ce se înţelege prin vigilenţă, din punct de vedere al conduitei preventive?
A. capacitatea de a nu intra în conflict cu organele de poliţie rutieră;
B. să fiţi odihnit şi bine alimentat, pentru a nu fi obligat să opriţi pe traseu;
C. menţinerea neîntreruptă a atenţiei pe toată durata deplasării.

7. Printre primele cauze ale accidentelor rutiere figurează şi neatenţia în conducere.
Cum poate fi evitată aceasta?
A. prin alternarea stării de vigilenţă cu cea de relaxare la volan, îndeosebi pe sectoarele de
drum în aliniament;
B. prin concentrarea permanentă doar asupra activităţilor pe care trebuie să le efectuaţi pentru
conducerea autovehiculului în condiţii de siguranţă;
C. prin punerea în funcţiune a unor surse de muzică cu intensitate sonoră mare, pentru
stimularea vigilenţei în conducere.

8. Când se aplică regulile conduitei preventive?
A. când conduceţi efectiv autovehiculul pe drumurile publice;
B. când autovehiculul este oprit pe partea carosabilă;
C. atât în timpul conducerii efective, cât şi atunci când autovehiculul este oprit.
9. Ce se recomandă pe timp de noapte, din punct de vedere al conduitei preventive,
pentru un conducător de autovehicul începător?
A. să aibă bateria de acumulatori în stare bună de funcţionare;
B. să evite, pe cât posibil, deplasarea, dacă trebuie să parcurgă un traseu lung, care cuprinde
drumuri intens circulate;
C. să aibă în dotare setul de triunghiuri reflectorizante, precum şi becuri de rezervă, pentru a
asigura funcţionarea ireproşabilă a farurilor.
10. Consumul de alcool, chiar şi în cantităţi mici
A. poate determina o manieră de conducere riscantă sau excesiv de degajată;
B. poate reduce capacitatea vizuală;
C. poate reduce capacitatea auditivă.

11. Care este cea mai vulnerabilă categorie de participanţi la trafic, din rândul căreia se
înregistrează cele mai multe victime?
A. conducătorii de vehicule fără experienţă în conducere;
B. conducătorii de vehicule cu atestat profesional;
C. pietonii, îndeosebi copiii şi persoanele în vârstă.
12. Care este principalul factor de risc pe care trebuie să-l aveţi în vedere la conducerea
autovehiculului prin tunele rutiere?
A. viteza redusă de deplasare şi mersul în coloană;
B. dificultăţi în adaptarea vederii la intrarea şi la ieşirea din asemenea pasaje;
C. posibilitatea existenţei unor denivelări ale părţii carosabile.
13. Cum trebuie să procedaţi atunci când autovehiculul derapează cu spatele către
dreapta?
A. frânaţi puternic şi redresaţi vehiculul prin virare la stânga;
B. trageţi rapid de volan spre stânga, fără a frâna;
C. eliberaţi pedala de acceleraţie şi viraţi uşor spre dreapta.
14. Ce înseamnă să conduceţi preventiv pe timp nefavorabil?
A. să respectaţi cu stricteţe limitele de viteză pentru sectorul de drum pe care circulaţi;
B. să reduceţi viteza până la limita la care să vă asiguraţi o bună vizibilitate şi un control deplin
asupra comenzilor;
C. să rulaţi cât mai aproape de axul drumului.

15. Care este poziţia corectă a conducătorului auto în timpul conducerii?
A. să fie cât mai concentrat, să ţină volanul strâns şi privirea îndreptată numai înainte şi să
stea cât mai aproape de parbriz;
B. să stea cât mai confortabil pe scaun, cu capul rezemat de tetieră şi cu ambele mâini pe
volan, în zona orelor 1000-1400;
C. cea mai corectă poziţie în timpul conducerii auto este aceea care previne apariţia somnului.
16. Cum procedează conducătorul de autovehicule noaptea, când este orbit de lumina
farurilor unui autovehicul care circulă din sens opus?
A. pune sau menţine în funcţiune faza de drum, pentru a observa mai bine drumul pe direcţia
de deplasare;
B. aprinde alternativ faza de drum şi de întâlnire, pentru a-l atenţiona pe celălalt conducător că
circulă incorect;
C. menţine în funcţiune luminile de întâlnire, reduce viteza de deplasare şi opreşte dacă este
cazul.
17. Spre ce parte a drumului public are tendinţa de a derapa autovehiculul, în cazul
efectuării unui viraj la stânga cu o viteză mare?
A. spre dreapta, către exteriorul curbei;
B. spre interiorul curbei, către sensul opus de mers;
C. autovehiculul nu poate derapa în nicio situaţie.
18. Câmpul vizual al conducătorului auto se reduce atunci când
A. viteza de deplasare este mai mare;
B. dimensiunile parbrizului şi ale lunetei sunt mai mici;
C. indicatoarele rutiere sunt de mici dimensiuni.
19. Circulaţi cu un autoturism cu remorcă pe o şosea cu o singură bandă pentru fiecare
direcţie şi vă apropiaţi de o curbă la stânga, foarte strânsă şi fără vizibilitate. Cum
trebuie să adaptaţi modul de conducere?
A. reduceţi viteza înaintea curbei, din cauza pericolului mărit de derapare a remorcii;
B. reduceţi viteza, circulaţi pe mijlocul benzii şi acceleraţi uşor când ajungeţi în vârful curbei;
C. menţineţi viteza, iar în curbă frânaţi.
20. Ce consecinţe poate avea transportul bagajelor pe acoperişul autoturismului?
A. nu se pot executa viraje;
B. creşte instabilitatea vehiculului la vânt lateral;
C. se reduce distanţa de frânare.

21. Cum poate fi menţinută luminozitatea farurilor în condiţii meteorologice
nefavorabile?
A. prin reglarea periodică a fasciculului luminos;
B. păstrând curate permanent farurile;
C. folosind numai lumina de drum.

22. Ce măsuri se recomandă atunci când urmează să străbateţi o porţiune de drum
public acoperită cu piatră cubică?
A. să folosiţi numai frâna de ajutor pentru a evita derapajul;
B. să reduceţi din timp viteza, evitând bruscarea comenzilor;
C. să circulaţi cât mai aproape de axul drumului, pentru a evita lovirea acostamentului.

23. Tensiunea nervoasă şi oboseala conducătorului auto pot fi reduse dacă
A. rulaţi cu o viteză ponderată, în condiţii de siguranţă, menţinând un ritm de mers constant;
B. circulaţi cu aceeaşi viteză atât în localităţi, cât şi în afara acestora;
C. folosiţi medicamente calmante sau energizante care nu sunt interzise conducătorilor auto.

24. Ce trebuie să aveţi în vedere la urcarea într-un autoturism?
A. să urcaţi numai pe partea dinspre trotuar;
B. să deschideţi uşa numai dacă circulaţia permite acest lucru;
C. urcaţi fără grijă, deoarece vehiculele care circulă din spate sunt obligate să aştepte.

25. Circulaţi într-o coloană şi respectaţi distanţa faţă de vehiculul din faţă. Ce trebuie să
faceţi în plus?
A. să aprindeţi lanterna de ceaţă din spate;
B. să observaţi prin geamul lateral al vehiculului marginea din dreapta a părţii carosabile;
C. să rămâneţi la limita propriei benzi şi să vă asiguraţi câmpul de vizibilitate.

26. Fenomenul de acvaplanare generează următoarele pericole
A. stropirea cu apă a parbrizului;
B. stropirea cu apă a clădirilor şi a pietonilor;
C. pierderea controlului asupra direcţiei.

27. Care dintre următoarele tipuri de carosabil este cel mai periculos în condiţii de
ploaie?
A. carosabilul cu suprafaţa asfaltată;
B. carosabilul cu suprafaţa betonată;
C. carosabilul cu piatră cubică.
28. Vă apropiaţi de o intersecţie fără indicatoare de circulaţie. Vizibilitatea în ambele
direcţii este imposibilă, din cauza vehiculelor staţionate. Cum procedaţi?
A. intraţi încet în intersecţie, cu atenţie mărită;
B. traversaţi cât mai rapid intersecţia;
C. semnalizaţi luminos şi intraţi în intersecţie.
29. Pe o porţiune de drum acoperită cu polei, sesizaţi impactul inevitabil cu un câine.
Cum veţi proceda pentru evitarea unui accident?
A. consideraţi că o asemenea situaţie nu vi se poate întâmpla;
B. eliberaţi acceleraţia, menţineţi ferm volanul pe direcţia de deplasare, fiind pregătit pentru a
stabiliza autovehiculul după impact, prin manevrarea lină a volanului;
C. încercaţi, pe cât posibil, să evitaţi impactul frontal, prin manevrarea bruscă a volanului în
direcţia de deplasare opusă câinelui.
30. Ce pericole pot apărea prin nefolosirea centurii de siguranţă?
A. chiar şi la o viteză de coliziune de aproximativ 20 km/h, există riscul unei accidentări;
B. pericolele pot apărea la o viteză de peste 60 km/h;
C. pericolul de accidentare este exclus.
31. Cum procedaţi în cazul în care observaţi în timp util o persoană în vârstă care
traversează neregulamentar drumul public, în faţa dvs.?
A. semnalizaţi cu claxonul şi cu luminile, pentru a împiedica persoana respectivă să
traverseze;
B. reduceţi din timp viteza şi luaţi toate măsurile de evitare a lovirii persoanei care traversează;
C. legal nu aveţi nicio obligaţie, iar în caz de accident, pietonul imprudent va răspunde, inclusiv
pentru eventualele avarii produse.
32. Cum este bine să procedaţi atunci când, circulând în spatele unui biciclist,
constataţi că acesta doreşte să schimbe direcţia de mers?
A. semnalizaţi sonor intenţia de a-l depăşi;
B. îi asiguraţi condiţii pentru realizarea manevrei;
C. nu aveţi nicio obligaţie, întrucât acesta este un vehicul foarte lent.
33. Intenţionaţi să vă puneţi în mişcare dintr-o parcare de pe marginea şoselei. În
spatele dvs. parchează un autoturism. Ce pericol prezintă această situaţie?
A. niciun pericol;
B. vehiculele care circulă din sens opus vă pot observa cu întârziere;
C. din cauza vizibilităţii reduse din spate, vehiculele care vin din urmă pot observa cu întârziere
semnalizarea vehiculului dvs.
34. La ce vă puteţi aştepta dacă circulaţi în spatele unui camion cu remorcă, ce
intenţionează să vireze la dreapta pe o stradă îngustă?
A. înainte de a vira, camionul se opreşte;
B. înainte de a vira, camionul se angajează iniţial spre stânga, din cauza gabaritului;
C. camionul se comportă ca orice autoturism.
35. Ce trebuie să aveţi în vedere atunci când lăsaţi copiii să urce sau să coboare din
autoturismul pe care îl conduceţi?
A. copiii trebuie invitaţi să urce sau să coboare numai pe partea dinspre trotuar;
B. copiilor le este permis să coboare singuri, pe orice parte;
C. nu trebuie să aveţi nimic în vedere, deoarece copiii se comportă întotdeauna corect în
circulaţie.
36. În ce locuri circulaţia cu viteză duce adeseori la accidente?
A. în intersecţii;
B. în parcări;
C. în poligoanele auto.
37. Circulaţi printr-o localitate, în spatele unui vehicul cu număr de înmatriculare din altă
localitate sau din străinătate. La ce vă puteţi aştepta?
A. vehiculul care circulă în faţă merge corect;
B. înainte de a vira, conducătorul vehiculului respectiv va semnaliza din timp schimbarea
direcţiei de mers;
C. conducătorul care circulă în faţă poate să frâneze şi să oprească în mod neaşteptat, pentru
a cere informaţii privind drumul.
38. Cum trebuie să procedaţi pentru a vă păstra starea de vigilenţă pe tot parcursul
deplasării?
A. conduceţi cât mai încordat, cu faţa cât mai aproape de parbriz, pentru a vedea tot ce se
întâmplă pe drumul public, în faţa dvs.;
B. vă concentraţi atenţia, dar adoptaţi o atitudine relaxată la volan, având control asupra
efectuării tuturor manevrelor de care depinde siguranţa călătoriei;
C. vă găsiţi o preocupare mai plăcută, cum ar fi manevrarea aparaturii radio-video, întreţinerea
unor discuţii cu pasagerii sau folosirea telefonului mobil.
39. La ce trebuie să vă aşteptaţi atunci când, în faţa dvs., a oprit în staţie un autobuz
destinat transportului de călători?
A. urmează o intersecţie, întrucât majoritatea staţiilor mijloacelor de transport în comun se
amenajează în astfel de locuri;
B. este posibil ca unii călători să coboare şi să traverseze prin faţa autobuzului, fără a se
asigura în mod corespunzător;
C. la plecarea din staţie, autobuzul poate să-şi schimbe direcţia de mers spre stânga, fără să
se asigure.
40. Conducătorul auto prevăzător are în vedere
A. să fie odihnit, iar autovehiculul să corespundă din punct de vedere tehnic pentru circulaţia
pe drumurile publice;
B. să aibă asigurată presiunea normală la roata de rezervă;
C. să observe înaintea altora locurile în care este amplasat aparatul RADAR.
41. Ce tip de coliziuni au cea mai mare forţă de distrugere?
A. coliziunile laterale;
B. coliziunile frontale;
C. coliziunile din spate.
42. Ce rol au tetierele, din punct de vedere al conduitei preventive?
A. în cazul tamponării din spate a autovehiculului, previn posibila fracturare a coloanei
cervicale;
B. nu au decât rol estetic;
C. contribuie la fixarea telefoanelor mobile, permiţând efectuarea convorbirilor fără a mai duce
aparatul la ureche.
43. La frânare, vehiculul derapează. Cum reacţionaţi corect?
A. frânaţi la maximum;
B. nu acţionaţi frâna şi rotiţi volanul în sens invers derapării;
C. opriţi motorul.
44. Ce tendinţă prezintă un autoturism cu tracţiune pe spate, dacă acceleraţi prea
puternic în curbă?
A. autoturismul urmează, fără deviere, cursa volanului;
B. autoturismul tinde să derapeze cu spatele spre exteriorul curbei;
C. roţile din faţă se învârtesc în gol.
45. Conducând pe drumul public, vă faceţi mai vizibil autoturismul dacă
A. îl împodobiţi cu abţibilduri sau accesorii colorate, fixate pe parbriz şi pe lunetă;
B. vopsiţi în culoarea albă sau galbenă partea din faţă şi din spate a caroseriei;
C. asiguraţi curăţenia exteriorului caroseriei, a tăbliţelor cu numărul de înmatriculare, precum şi
a sistemelor de iluminare-semnalizare.
46. Ce trebuie sa faceti pentru a evita un accident de circulatie?
A. sa nu conduceti autoturismul decât atunci când probleme grave impun acest lucru;
B. sa va asigurati întotdeauna un partener care sa cunoasca bine traseul parcurs;
C. sa anticipati si sa contracarati la timp manevrele imprudente ale partenerilor de drum si sa
respectati permanent regulile de circulatie.
47. Este recomandabil să păstrăm sau să depozităm anumite obiecte pe podeaua
autovehiculului?
A. da, atâta vreme cât acestea nu ne stânjenesc în acţionarea comenzilor autovehiculului;
B. da, dacă nu mai există un alt loc în care să aşezăm obiectele de mici dimensiuni;
C. nu, întrucât există posibilitatea rostogolirii acestor obiecte, care pot ajunge sub pedale şi
crea situaţii periculoase.
48. Un conducător auto imprudent s-a angajat în depăşirea coloanei în care vă aflaţi, iar
din sens opus se apropie la mică distanţă un autocamion, care îl semnalizează cu
luminile. Cum trebuie să procedaţi pentru evitarea producerii unui accident?
A. nu aveţi nicio obligaţie şi prin urmare vă continuaţi deplasarea în coloană;
B. reduceţi viteza şi măriţi astfel distanţa faţă de cel care circulă înaintea dvs., creând condiţii
celui ce depăşeşte neregulamentar să intre în coloană;
C. vă apropiaţi de axul drumului public, pentru a-l determina pe cel angajat în depăşirea
coloanei să renunţe la această manevră riscantă.
49. Ce substanţe au efect asemănător cu cel al alcoolului şi pot reduce capacitatea de
concentrare a unui conducător auto?
A. condimentele foarte iuţi;
B. medicamentele sau substanţele cu efect psihoactiv;
C. cofeina.
50. Cum procedaţi în situaţia în care observaţi în faţa dvs. o minge care se
rostogoleşte?
A. continuaţi să circulaţi cu aceeaşi viteză, întrucât trecerea peste minge nu este periculoasă
pentru autovehicul;
B. semnalizaţi sonor, reduceţi viteza şi circulaţi cu maximă atenţie, întrucât este foarte posibil
să apară un copil după minge;
C. viraţi brusc în direcţia opusă de rostogolire a mingii.
51. Din sens opus, un vehicul depăşeşte un altul şi nu poate reveni pe banda sa. Cum vă
comportaţi corect?
A. circulaţi mai departe cu viteză mărită;
B. reduceţi viteza şi vă angajaţi mult spre dreapta;
C. avertizaţi cu farurile vehiculele care circulă din sens opus.
52. Când aveţi voie să fiţi agresiv în timpul conducerii pe drumurile publice?
A. atunci când cel din faţă rulează cu viteză redusă, fără motiv întemeiat;
B. în nicio situaţie, indiferent de ceea ce se întâmplă cu ceilalţi participanţi la trafic;
C. atunci când cel din faţă v-a făcut semne obscene.
53. Sunteţi depăşit de un autovehicul care a apreciat greşit distanţa şi viteza cu care se
apropie din sens opus un alt vehicul. Cum trebuie să procedaţi pentru a evita un
accident rutier?
A. măriţi viteza de deplasare, pentru a-l determina pe cel ce vă depăşeşte să renunţe la
manevră;
B. claxonaţi şi îi faceţi semn cu braţul să nu mai depăşească;
C. reduceţi imediat viteza şi circulaţi cât mai aproape de marginea din dreapta a părţii
carosabile, pentru a-i permite efectuarea depăşirii şi reintrarea pe sensul normal de mers.

54. Poate fi redusă capacitatea de conducere auto după consumul unei cantităţi relativ
mici de alcool?
A. nu, dacă se consumţ şi o ceaşcă de cafea;
B. chiar şi cantităţile mici de alcool pot reduce capacitatea de conducere;
C. nu, cantităţile mici nu dăuneazã.
55. Vă deplasaţi pe drum într-o coloană. Cum vă comportaţi?
A. depăşiţi coloana, pe cât posibil printr-o singură manevră;
B. păstraţi o distanţă corespunzătoare faţă de cel care circulă în faţă şi urmăriţi
comportamentul celorlalţi participanţi la trafic;
C. circulaţi foarte aproape de vehiculul din faţă, pentru a nu rămâne în urmă.
56. Cum trebuie să procedaţi atunci când un autobuz şcolar opreşte cu luminile de
avarie aprinse?
A. luminile intermitente de avertizare ale autobuzelor şcolare vă obligă să opriţi;
B. circulaţi cu atenţie sporită;
C. nu aveţi nicio obligaţie.
57.Conduita preventivă trebuie aplicată
A.numai de către conducătorii auto începători sau de cei care nu au condus o perioadă mai
îndelungată ;
B.numai de către conducătorii auto profesionişti ;
C.de către toţi conducătorii de autovehicule .
58.Spaţiul necesar opririi unui autovehicul în cazul apariţiei unui obstacol se compune
din
A.spaţiul parcurs din momentul acţionării sistemului de frânare până la oprirea totală a
autovehiculului ;
B.spaţiul parcurs din momentul sesizării obstacolului până la oprirea totală a autovehiculului ;
C.spaţiul parcurs din momentul sesizării obstacolului până la depăşirea acestuia.
59.Ce înţelegeţi prin ‚'' îndemânare ‚'' ca element al conduitei preventive ?
A.capacitatea conducătorului auto de a manevra autovehiculul în siguranţă chiar în situaţii
dificile sau în condiţii meteorologice şi de drum nefavorabile ;
B.capacitatea conducătorului auto de a manevra autovehiculul numai cu faţa în spaţii foarte
restrânse ;
C.capacitatea conducătorului auto de a manevra autovehiculul numai cu spatele în spaţii
foarte restrânse.
60. Pentru a circula pe un drum cu polei, se recomandă
să echipaţi autoturismul cu
A. lanţuri pentru zăpadă;
B. pneuri speciale sau lanţuri antiderapante;
C. lopată şi nisip.

61. Intenţionaţi să consultaţi o hartă rutieră. Cum este
recomandat să procedaţi?
A. opriţi, cu luminile de întâlnire aprinse;
B. opriţi autovehiculul în afara carosabilului;
C. nu aveţi voie să consultaţi harta pe timp de noapte.

62. Ce este bine să aveţi în vedere pentru evitarea unui
pericol, în situaţia din imagine?
A. copiii circulă corect pe trecerea de pietoni;
B. copiii se pot întoarce alergând pe trecerea de pietoni, fără
motiv sesizabil;
C. copiii urmăresc cu atenţie circulaţia şi se comportă ca
atare.
63. Cum se recomandă să vă comportaţi în această
situaţie?
A. opriţi numai în cazul în care mingea se opreşte pe
carosabil;
B. reduceţi viteza şi vă pregătiţi să opriţi;
C. circulaţi mai departe, întrucât copiilor le este interzis să
intre pe carosabil.

64. Din punct de vedere al conduitei preventive, cum
trebuie să procedaţi în această situaţie?
A. reduceţi viteza, deoarece copilul s-ar putea întoarce
pentru a lua mingea din drum;
B. menţineţi viteza, deoarece copiii au fost avertizaţi şi rămân
în siguranţă pe trotuar;
C. măriţi viteza, deoarece copiii nu aleargă pe stradă.

65. Din punct de vedere al conduitei preventive, la ce vă
puteţi aştepta în această situaţie?
A. biciclistul va opri;
B. biciclistul poate schimba direcţia de mers spre stânga fără
să se asigure;
C. biciclistul se va comporta corect.